<?xml version="1.0" encoding="windows-1251"?>
<posts><post><image>http://GoZbiTe.Com/pics/posts/1309.jpg</image><thumb>http://GoZbiTe.Com/pics/posts/1309_thumb.jpg</thumb><story_title>Истинските вреди от солта</story_title><description>Може ли диетата с високо съдържание на сол да накара имунната система да се повреди и да предизвика състояния като ревматоиден артрит и диабет тип 1?&#13;
&#13;
Така мислят учени,  които провеждат ново изследване в САЩ, което търси ефекта на солта върху имунните клетки.&#13;
&#13;
Изследователите смятат, че солта активира определен вид клетки, участващи в автоимунни състояния. Тези състояния, които са се увеличили в последните години, включват диабет тип 1, ревматоиден артрит, множествена склероза, болестта на Крон и улцерозен колит (които причиняват възпаление на червата). Всички те се смята, че се появяват, когато имунната система, която обикновено защитава тялото от бактерии и вируси, погрешно атакува тялото.&#13;
&#13;
Учените все още не са наясно какво предизвиква тази неизправност, но някои смятат, че околната среда е причината. Миналата година проучвания с животни, публикувани в списание Nature, установили, че солта увеличава определен вид клетки в имунната система, наречена Th17.&#13;
&#13;
Нивата на тези клетки - които предизвикват възпаление - изглежда се покачват при автоимунните заболявания, което води до спекулации, че те биха могли да участват в процеса, при който имунната система атакува здрави тъкани.&#13;
&#13;
Проучването, проведено в Болницата Брийхън в Бостън, установи, че животни, хранени с много сол в продължение на три седмици, имали драматично увеличаване на броя на Th17 клетките в сравнение с тези, хранени с нормални количества сол.&#13;
&#13;
Друга част от проучването показва, че животни, хранени с много сол, също имали по-тежки симптоми на автоимунно заболяване, наречено автоимунен енцефаломиелит, който е животинската версия на човешкото заболяване множествена склероза.&#13;
&#13;
Сега учените тестват тази теория върху хората. В новото проучване, изследователите сравняват нивата на Th17 у 20 здрави хора – половината от които ще следват диета с високо съдържание на сол пет месеца, а другата половина ще следва нормален хранителен режим.&#13;
&#13;
Във второ проучване от Университета Йейл, 30 пациенти с автоимунен хепатит – заболяване, което причинява възпаление на черния дроб - били помолени да следват десет дни диета с високо съдържание на сол. Техните имунни клетки ще се измерят, след това ще има прекъсване за три дни, след което доброволците ще следват нормален хранителен режим и клетките ще бъдат измерени отново.</description><link>http://GoZbiTe.Com/procheti-statiq-1309,kulinarni_statii_polezni_saveti.html</link></post><post><image>http://GoZbiTe.Com/pics/posts/1308.jpg</image><thumb>http://GoZbiTe.Com/pics/posts/1308_thumb.jpg</thumb><story_title>Яденето на бисквити и торти уврежда паметта</story_title><description>Мазнините, които се намират в някои бисквити, торти и преработени храни, могат да имат вредно въздействие върху паметта.&#13;
&#13;
Мазнините, известни като трансмазнини, се използват както в преработени храни, така и в ресторантите, за подобряване на текстурата, срока на годност или аромата. Те са създадени чрез водород, който се добавя към растително масло, за да го направи по-твърдо, заради което те често се наричат частично хидрогенирани масла.&#13;
&#13;
Сега, едно проучване, в което са участвали 1000 здрави мъже на възраст под 45, откри, че хората, които ядат най-много транс мазнини, имат по-лоши резултати в тестове за памет.&#13;
&#13;
Водещият автор на проучването Беатрис Голомб от Факултет по медицина  на Университета на Калифорния, Сан Диего, заяви: "Транс мазнините са тясно свързани с по-лошата памет при млади хора и хора на средна възраст. От гледна точка на здравето, консумацията на транс мазнини е свързана с по-високо телесно тегло, агресия и сърдечни заболявания. Както казвам на моите пациенти, макар, че транс мазнините увеличават срока на годност на храните, те намаляват срока на живота на хората."&#13;
&#13;
Изследователският екип проучил група възрастни, които не са били диагностицирани с болест на сърцето. Те били помолени да попълнят въпросник, чрез които учените изчислили консумацията на транс мазнините на участниците. За да направят оценка на паметта, изследователите представили на участниците поредица от 104 карти, показващи думи.&#13;
&#13;
Всеки човек трябвало да посочи дали всяка дума е нова или се повтаря с дума от предишна карта.&#13;
Всеки допълнителен грам транс мазнини на ден е свързан с влошено представяне на теста за памет. Хората, които ядат най-големи количества транс-мазнини, познали около 11 думи по-малко - намаление от 10 на сто в сравнение с възрастните, които ядат по-малко транс мазнини. Средният брой на думите, които участниците си припомнили правилно, е 86, според изследванията.&#13;
&#13;
Транс мазнините се смятат за най-вредният вид за сърцето, дори по-лош от наситените мазнини, които също допринасят за сърдечно-съдови заболявания.</description><link>http://GoZbiTe.Com/procheti-statiq-1308,kulinarni_statii_polezni_saveti.html</link></post><post><image>http://GoZbiTe.Com/pics/posts/1307.jpg</image><thumb>http://GoZbiTe.Com/pics/posts/1307_thumb.jpg</thumb><story_title>От захарта не само се пълнее, но се развива депресия и тревожност</story_title><description>Захарта може да е сладка на вкус, но въздействието й върху организма не е такова. Според ново изследване, твърде многото захар не само води до увеличаване на теглото, но също така и до развитието на депресия, тревожност и стрес.&#13;
&#13;
Яденето на диета с високо съдържание на фруктоза по време на тийнейджърските години влошава депресията и тревожността, казват учени. То също така променя начина, по който мозъкът реагира на стрес, казаха те.&#13;
&#13;
Фруктозата е захар, която се намира естествено в плодовете и зеленчуците, но също така се добавя към преработени храни и напитки - от бисквити до сладолед. Учените са установили, че фруктозата изглежда е свързана със сериозни модерни епидемии като рак, сърдечно-съдови заболявания, хипертония, увреждане на бъбреците, диабет тип 2 и дори деменция.&#13;
&#13;
Но сега те казват, че тя също така стимулира пътища в мозъка, които влияят върху това как той реагира на стреса, което имат важни последици за поведението на човек. Тя може да доведе до влошаване на симптомите, свързани с депресия и тревожност. Тези ефекти са особено смущаващи по време на тийнейджърските години, когато се развива реакцията към стреса у човека. Ако организмът стане прекалено чувствителен, тийнейджърите рискуват да бъдат увредени от високи нива на стрес. Продължителното излагане на стрес може да повиши кръвното налягане, да потисне имунната система, да повиши риска от инфаркт и инсулт, да допринесе за безплодието, както и да ускори процеса на стареене.&#13;
&#13;
Като част от новото проучването, водещият автор Констанс Харел от Университета Емъри в Атланта, САЩ, и екипът й, хранили плъхове-тийнейджъри и възрастни индивиди или със стандартна диета, или с такава с високо съдържание на фруктоза. След 10 седмици те подложили плъховете на стрес, като ги пуснали да плуват или да се разхождат в лабиринт.&#13;
&#13;
Плъховете-тийнейджъри, хранени с диета с високо съдържание на фруктоза, имали различна хормонална реакция на теста. Телата им произвеждали повече от хормона на стреса кортизол, отколкото възрастните плъхове. Те показали признаци на депресия и тревожност в отговор на тестовете. Учените открили, че генетичен път в мозъка, който играе ключова роля в регулирането на начина, по който индивидът реагира на стрес, също се променя в резултат на диетата.&#13;
Констатациите показват, че яденето на храна, богата на фруктоза през юношеските години, може да изостри депресивното поведение, заявиха изследователите. То също може да повлияе на начина, по който тялото и мозъка реагират на стреса, добавят специалистите.</description><link>http://GoZbiTe.Com/procheti-statiq-1307,kulinarni_statii_polezni_saveti.html</link></post><post><image>http://GoZbiTe.Com/pics/posts/1306.jpg</image><thumb>http://GoZbiTe.Com/pics/posts/1306_thumb.jpg</thumb><story_title>Сладолед с „добри бактерии” лекува болно гърло</story_title><description>Сладолед, пълен с полезни бактерии, може да предотврати възпаление на гърлото.&#13;
&#13;
Учени от Колежа по зъботехника Пасифик в Индия, изследвали шоколадов сладалед, съдържащ бифидобактерии, които обикновено живеят в човешките черва. Учените искали да установят дали той има някакъв ефект върху стрептококи – щам на бактерии, които често причиняват болки в гърлото.&#13;
Тридесет доброволци яли или сладоледа с пробиотик или обикновен шоколадов сладолед веднъж на ден в продължение на 18 дни.&#13;
&#13;
Хората, които яли сладоледа с пробиотик, имали по-ниски нива на стрептококи в тяхната слюнка, според резултатите, публикувани в списание Oral Health.&#13;
&#13;
Пробиотиците се смята, че балансират бактериите в тялото ни, въвеждайки "приятелски" щамове, които заемат мястото на вредните.</description><link>http://GoZbiTe.Com/procheti-statiq-1306,kulinarni_statii_polezni_saveti.html</link></post><post><image>http://GoZbiTe.Com/pics/posts/1305.jpg</image><thumb>http://GoZbiTe.Com/pics/posts/1305_thumb.jpg</thumb><story_title>Опасни ли са хранителните опаковки за нашето здраве?</story_title><description>Може ли затоплянето на храна в пластмасови контейнери в микровълновата печка да ви постави в по-голям риск от стерилитет, диабет, затлъстяване и рак? Дали обвиването на храна с фолио, или пиенето на вода от пластмасови чаши носи подобни рискове? Възможно ли е да се крие опасност в консервите, консервираните напитки или някои козметики?&#13;
Може всичко да звучи абсурдно тревожно - но наистина, някои експерти твърдят, че това е възможно.&#13;
Според учени, рисковете са съвсем реални и повдигат тревожни въпроси за това, че ние имаме контакт с група от химикали, които присъстват в почти всичко, което използваме - пластмасови бутилки за вода, консерви, бои за дрехи, козметика, паста за зъби и лакове за коса. Тези химикали са "разрушаващи ендокринната система", или съкратено - EDC, способни са да влияят на начина, по който нашите жлези произвеждат хормони, които управляват почти всичко, което телата ни правят.&#13;
Хормоните са "химически пратеници", които пътуват чрез кръвта до клетките в специфични органи. Там, рецептори получават съобщението и предизвикват биологична реакция. Но EDC- химикалите нарушават тази система, заблуждавайки органите ни да правят нещо погрешно. Когато достигат рецепторите, те или блокират или имитират хормонални съобщения, като предизвикват необичайни реакции.&#13;
&#13;
Световната здравна организация (СЗО) изчислява, че повече от 800 от тези химикали се използват в големи количества навсякъде - не само в продуктите, но също така и в околната среда и хранителната верига.&#13;
&#13;
EDC-химикалите са въведени в околната среда чрез системите за отпадъчни води, селскостопански балотаж и изгарянето на отпадъци. Ние приемаме тези химикали "чрез поглъщане на храна, прах и вода, вдишване на газове и частици във въздуха, както и чрез контакт с кожата", пише в доклад, публикуван миналата година от Програмата на ООН за околната среда.&#13;
&#13;
Докладът от 296 страници - най-изчерпателният до момента – идентифицира  много асоциации между излагането на тези химикали и различни здравни проблеми, включително рак на гърдата и на простатата, безплодие, диабет, ранен пубертет, затлъстяване, автоимунно заболяване, астма, сърдечно-съдови заболявания, инсулт и други когнитивни увреждания, болестта на Алцхаймер и Паркинсон.&#13;
&#13;
Доклада заключва, че "много синтетични химикали, неизпитани за техните вредни ефекти върху хормоналната система, биха могли да имат сериозни последици за здравето" и призова за спешни изследвания.</description><link>http://GoZbiTe.Com/procheti-statiq-1305,kulinarni_statii_polezni_saveti.html</link></post></posts>
